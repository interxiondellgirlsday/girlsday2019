## De rondleiding

In Amsterdam is het Nederlandse internet begonnen. De derde website ooit werd op het Science Park gehost: die van Nikhef, het nationaal instituut voor subatomaire fysica. Nikhef werkte nauw samen met CERN, de organisatie die het wereldwijde web (daar komt WWW vandaan!) heeft gemaakt. Vanuit het Science Park is het internet langzaam uitgebreid naar de rest van Amsterdam en Nederland. Alles wat op het internet gebeurt, staat in een datacenter, waar jullie zo dadelijk een rondleiding zullen krijgen. Omdat Amsterdam vergeleken met andere wereldsteden relatief klein is, kun je datacentra goed aan elkaar verbinden. Daarnaast beschikt Amsterdam over één van de belangrijkste internetknooppunten ter wereld: de AMS-IX.
