<!DOCTYPE html>
<html lang="nl">
  <head>
    <title>studies3</title>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Interxion Dell Girlsday 2019>"
    <meta name="keywords" content="interxion, dell, girlsday">
    <meta name="author" content="None">
    
    <meta name="description" content="Interxion Dell Girlsday 2019">
    <link rel="stylesheet" href="./css/style.css">
    <script src="./js/main.js"></script>
    <link rel="icon" type="image/png" href="./images/favicon.ico">
    <link rel="stylesheet" href="https://maxcdn.bootstrapcdn.com/bootstrap/4.3.1/css/bootstrap.min.css">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://maxcdn.bootstrapcdn.com/bootstrap/4.3.1/js/bootstrap.min.js"></script>
  </head>
  <body>
    <div class="jumbotron">
      <h1>Interxion Dell Girlsday 2019</h1>
    </div>
    <div class="container">
      <h2>ImageNet en Computer Vision</h2>
<p>Fei-Fei Li is een professor aan een hele hoogstaande universiteit op het gebied van computer wetenschap; namelijk Stanford. Daarnaast is ze ook mede-ontwikkelaar van ImageNet en onder andere hiermee is ze een belangrijk persoon geworden binnen de Kunstmatige Intelligentie.</p>
<p>ImageNet is een grote database die gebruikt wordt voor beeldherkenningssoftware onderzoek. De database bevat foto’s waaraan labeltjes zijn gehangen met wat er op de foto staat. Deze foto’s kunnen gebruikt worden om software/methodes te ontwikkelen die herkennen wat er op de foto staat. Computer vision is de term die wordt gebruikt als we het hebben over het herkennen van objecten in foto’s of video’s.</p>
<p>Vaak werkt een computerprogramma zo dat je een input hebt, een programma dat iets met deze input doet en een output als resultaat van het programma. Bij computer vision is de input een beeld, dus de computer ziet als het ware iets, vervolgens hecht het programma daar een bepaalde interpretatie aan, dus het programma gaat vaststellen wat hij ziet; tot slot vertelt het programma aan ons wat hij heeft gezien. Dit is net zoals mensen dat doen: wij nemen iets waar, bedenken wat we hebben waargenomen en kunnen vertellen wat we hebben gezien.</p>
<p><img src="../images/chair.png" alt="Het herkennen van een stoel"></p>
<p>Een methode om een computerprogramma te leren hoe een stoel eruit ziet, is door hem heel veel plaatjes van stoelen te laten zien. Daar komt de database, ImageNet, nou heel goed bij van pas! Want hier kunnen we allemaal plaatjes van stoelen met het labeltje ‘stoel’ vinden.</p>
<p>Een andere manier om een computerprogramma objecten kan herkennen, is door naar de onderdelen van een object te kijken. Zo heeft een stoel meestal vier poten, een zitvlak en een rugleuning. Maar op deze manier kunnen we bijvoorbeeld ook mensen herkennen.</p>
<p>Het herkennen van mensen kan bijvoorbeeld handig zijn voor een zelfrijdende auto; als hij herkent dat er een kindje aan de zijkant van de weg staat, en niet bijvoorbeeld een klein boompje, kan de auto minder hard gaan rijden.</p>
<p><img src="../images/people.jpg" alt="Het herkennen van mensen"></p>
<p>Een ander voorbeeld van computer vision is gezichtsherkenning. Zo kan je tegenwoordig bijvoorbeeld je iPhone unlocken, omdat hij je gezicht herkent.</p>
<p>Een laatste voorbeeld is een camera in je koelkast die vaststelt of een bepaald product op is. Je kan het programma bijvoorbeeld zo maken, dat als het programma merkt dat de eieren op zijn, hij een berichtje naar je telefoon stuurt met: ‘de eieren zijn op’.</p>

    </div>
  </body>
</html>
