<!DOCTYPE html>
<html lang="nl">
  <head>
    <title>studies1</title>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="Interxion Dell Girlsday 2019>"
    <meta name="keywords" content="interxion, dell, girlsday">
    <meta name="author" content="None">
    
    <meta name="description" content="Interxion Dell Girlsday 2019">
    <link rel="stylesheet" href="./css/style.css">
    <script src="./js/main.js"></script>
    <link rel="icon" type="image/png" href="./images/favicon.ico">
    <link rel="stylesheet" href="https://maxcdn.bootstrapcdn.com/bootstrap/4.3.1/css/bootstrap.min.css">
    <script src="https://ajax.googleapis.com/ajax/libs/jquery/3.3.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script src="https://maxcdn.bootstrapcdn.com/bootstrap/4.3.1/js/bootstrap.min.js"></script>
  </head>
  <body>
    <div class="jumbotron">
      <h1>Interxion Dell Girlsday 2019</h1>
    </div>
    <div class="container">
      <h2>Margaret Hamilton en de Apollo 11</h2>
<p>Op 20 juli van dit jaar is het precies 50 jaar geleden dat Neil Armstrong de allereerste stap op de maan zet. Voordat dit historische moment heeft kunnen plaatsvinden, moest er veel gebeuren om de raket (de Apollo 11) succesvol te laten landen. Iemand die hier een hele belangrijke taak bij had, was Margaret Hamilton. Zij was verantwoordelijk voor de software aan boord van de Apollo 11, en in die tijd was dat een stuk lastiger dan nu, vooral omdat de computers van 50 jaar geleden nog lang niet zo krachtig waren als dat ze nu zijn. Om maar even een vergelijking te maken: een iPhone 6 is <em>120 miljoen</em> keer zo krachtig als de computers aan boord van de Apollo 11!</p>
<p>Je zult vast wel eens hebben meegemaakt dat je telefoon of computer vastloopt en nergens meer op reageert. Dat is irritant, maar niet het einde van de wereld. Bij de maanlanding was dit echter een ander verhaal. Als de computers aan boord van de Apollo 11 zouden vastlopen, had dit tot levensgevaarlijke situaties kunnen leiden. Margaret en haar team moesten dus ontzettend goed nadenken de software die ze maakten. Niet alleen hadden de computers toen de kracht niet om hele zware programma’s te draaien, het moest daarnaast hoe dan ook allemaal perfect gaan.</p>
<p>3 minuten nadat de landingsprocedure was ingezet, leek het er bijna op dat het toch mis zou gaan. Een van de radarsystemen stond per ongeluk nog aan, terwijl de computers ook nodig waren om de landing te regelen. Dit kon de computer niet aan, en er begonnen allemaal alarmen te rinkelen. Even leek het er op of de missie op het laatste moment zou mislukken. Maar, Margaret had hier rekening mee gehouden. Tijdens het ontwerpen van de programma’s was er een prototype van de raket beschikbaar, zodat de software van te voren getest kon worden. Margeret had op een dag haar dochtertje meegenomen naar het werk en had haar naar hartelust laten spelen in het prototype. Op een gegeven moment had haar dochtertje zo veel knoppen tegelijk ingedrukt dat het systeem crashte. Dit zette Margaret aan het denken. Wat als dat in het echt zou gebeuren? Speciaal daarvoor had ze een een extra systeem ontwikkeld dat voorrang gaf aan de belangrijkste taken, en de minder belangrijke taken in de wachtrij zette. Dankzij dat systeem kon de Apollo 11 uiteindelijk alsnog veilig landen en werd het een van de meest succesvolle ruimtemissies ooit!</p>

    </div>
  </body>
</html>
